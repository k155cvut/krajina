# Souhrn datových zdrojů

Při práci s GIS je velmi podstatné mít __kvalitní a spolehlivá data__ (za co nejnižší cenu). Naštěstí je v dnešní době v mnoha organizacích už zvykem geoprostorová data poskytovat __veřejně a zdarma__. Na této stránce se snažíme nabídnout __tipy na různá zajímavá data__ včetně možností jejich získání.


## Geoportál ČÚZK

Český úřad zeměměřický a katastrální nabízí data jak __otevřená__, tak i poskytovaná za úplatu.  
Data sdružuje na svém [__Geoportálu ČÚZK__](https://geoportal.cuzk.gov.cz/){.color_def .underlined_dotted .external_link_icon target="_blank"}.

**Geoportál nabízí**:

- __:material-button-cursor: Aplikace__{.bg} – např. Nahlížení do katastru nemovitostí nebo Mapové kompozice  
- __:material-button-cursor: Datové sady__{.bg} – otevřená data (ZABAGED, RÚIAN, Ortofoto, aj.)  
- __:material-button-cursor: Síťové služby__{.bg} – WMS/WFS služby pro přímé připojení do GIS  

![](../assets/data/cuzk.png){ width=500px }
{align=center}

---

## Geoportál ČSÚ

[__Český statistický úřad__](https://csu.gov.cz/geodata){.color_def .underlined_dotted .external_link_icon target="_blank"} poskytuje řadu dat, která kombinují prostorové jednotky (např. obce, kraje) se statistickými údaji.  

**Data jsou dostupná prostřednictvím dvou hlavních nástrojů**:

- __:material-button-cursor: Statistický geoportál__{.bg} – webová aplikace ČSÚ, která umožňuje vizualizaci statistických dat na mapě  
- __:material-button-cursor: Datový portál GIS__{.bg} – široké množství statistických dat volně ke stažení (mapové služby, shapefile, GeoJSON)  

![](../assets/data/csu.png){ width=700px }
{align=center}

---

## Geoportál AOPK ČR

[__Agentura ochrany přírody a krajiny ČR__](https://gis-aopkcr.opendata.arcgis.com/){.color_def .underlined_dotted .external_link_icon target="_blank"}   nabízí rozsáhlý přehled otevřených dat o chráněných územích, biotopech či památných stromech.  

**Data lze vyhledávat pomocí hlavních kategorií**:

- Chráněná území
- Natura 2000
- Geoparky
- Památné stromy
- Mokřady
- Migrační koridory  


![](../assets/data/aopk.png){ width=700px }
{align=center}

---

## Národní geoportál INSPIRE (CENIA)

[__Národní geoportál INSPIRE__](https://geoportal.gov.cz/){.color_def .underlined_dotted .external_link_icon target="_blank"} zajišťuje jednotný přístup k tematickým prostorovým datům z různých resortů veřejné správy.  

Najdete zde vrstvy např. o krajině, půdě, vodních tocích, dopravě, územním plánování aj.

Geoportál je provozován __CENIA – Českou informační agenturou životního prostředí__.  
Obsahuje také metadatový katalog a možnost přímého připojení do GIS prostřednictvím síťových služeb.

---

## Geoportál Praha

[__Geoportál města Prahy__](https://geoportalpraha.cz/data-a-sluzby/otevrena-data){.color_def .underlined_dotted .external_link_icon target="_blank"} je příkladem městského otevřeného geoportálu. 

**Nabízí:**

- vektorová i rastrová data o území Prahy  
- mapové služby a aplikace  
- tematické vrstvy – územní plán, doprava, zeleň, parcely, technická infrastruktura  

![](../assets/data/praha.png){ width=700px }
{align=center}

### Atlas Prahy

[__Atlas Prahy__](https://app.iprpraha.cz/apl/app/atlas-prahy/){.color_def .underlined_dotted .external_link_icon target="_blank"} je mapová aplikace, která zpřístupňuje vybrané informace o městě v přehledné mapové aplikaci.

**Obsahuje tématické okruhy:**

- Hranice a parcely
- Plány a předpisy
- Technická infrastruktura
- Majetek a ekonomika
- Historické mapy
- Vybavenost
- Bezpečnost
- Doprava
- Prostředí 


Každé téma má vlastní interaktivní mapu s možností zapínání vrstev, měření, vyhledávání nebo exportu mapy do PDF.  
Atlas také vizuálně doplňuje analytické dokumenty, které vydává IPR Praha (např. Strategický plán, Koncepce rozvoje veřejných prostranství aj.).

![](../assets/data/atlas_praha.png){ width=1000px }
{align=center}


---

### Shrnutí

| Portál | Hlavní zaměření | Formáty dat | Přístup |
|:--|:--|:--|:--|
| **ČÚZK** | katastr nemovitostí, základní mapy | SHP, GeoJSON, WMS | [geoportal.cuzk.gov.cz](https://geoportal.cuzk.gov.cz/) |
| **ČSÚ** | statistická geodata | SHP, CSV, GeoJSON | [csu.gov.cz](https://csu.gov.cz/geodata_en) |
| **AOPK ČR** | příroda, chráněné oblasti | SHP, KML, WMS | [gis-aopkcr.opendata.arcgis.com](https://gis-aopkcr.opendata.arcgis.com/) |
| **INSPIRE / CENIA** | environmentální a tematická data | SHP, WMS/WFS | [geoportal.gov.cz](https://geoportal.gov.cz/) |
| **Praha** | městská data, územní plán | SHP, GeoJSON, WMS | [geoportalpraha.cz](https://geoportalpraha.cz/en/data-and-services/open-data) |

---

